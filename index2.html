<!DOCTYPE html>
<html lang="en">
<head>
    <link rel="stylesheet" type="text/css" href="css/style1.css">
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Monika Beluči</title>
</head>
<body>
    <section class="veliki-container">
        <nav>
            <label class="logo">Hepburn Beauty</label>

            <ul>
                <li><a class="active" href="index.html" target="_blank">Početna strana</a></li>
                <li><a href="index1.html" target="_blank">Odri Hepbern</a></li>
                <li><a href="index3.html" target="_blank">Princeza Dajana</a></li>
            </ul>
        </nav>

        <br>
        <br>
        <div class="slike-Moni">
            <img src="img/slika9.jpg" class="img1">
            <br>
        </div>

        <br>
        <br>

    <h1>Monika Beluči</h1>
    <div class="uvod">
    <p>Monika Ana Marija Beluči (ital. Monica Anna Maria Bellucci; Čita di Kastelo, 30. septembar 1964) italijanska je glumica i model, koja je karijeru najpre započela kao model, a kasnije i glumeći u italijanskim filmovima. Vrlo brzo se probila do Holivuda zahvaljujući svom atraktivnom izgledu, svojom senzualnošću i lepotom.


        U karijeri je glumila u nekoliko ostvarenja koja su doživela veliki internacionalni uspeh, poput filmova Drakula, Malena, The Matrix Reloaded, Stradanje Hristovo, Spektra, Pakt sa vukovima i Na mlečnom putu. U serijalu filmova o Džejmsu Bondu bila je najstarija Bondova devojka; glumila je u filmu Spektra iz 2015. godine. Dana 25. aprila 2005. godine u muzeju Greven u Parizu, otkrivena je voštana figura sa njenim likom. Bila je članica žirija na Filmskom festivalu u Kanu 2006. godine. Nagrađena je ordenom Legije časti, najvišim priznanjem koje uručuje država Francuska.
        
        Zbog njene lepote i „raskošnih oblina” smatra se jednim od najvećih seks-simbola ikada.
    </p>
    </div>

    <div class="biografija">
    <h2>Biografija</h2>
    <p>Monika Beluči je rođena u mestu Čita di Kastelo, kao jedino dete vlasnika transportnog preduzeća Luiđija Belučija, i slikarke Marije Gustineli. Svoje detinjstvo provela je u rodnom kraju. Karijeru je započela kao model, i to u 16. godini, kada je pohađala ličeo klasiko (klasična gimnazija). Prijatelji njenih roditelja su primetili Monikinu izvanrednu lepotu, pa su joj savetovali da se oproba u modelingu. Kasnije, kada je upisala pravo na Univerzitetu u Peruđi, nastavila je da radi kao model da bi zaradila novac za školovanje. Karijera manekenke preko noći krenula je vrtoglavom uzlaznom putanjom. Prema njenim rečima, glumački uzor joj je italijanska glumica Sofija Loren.

        Monika se deklarisala kao agnostik, uprkos tome što je pohađala katoličku školu. Pored italijanskog tečno govori francuski i engleski jezik; služi se portugalskim i španskim. Poznavanje jezika je pomoglo Moniki u poslu modela i daljoj karijeri.
    </p>
    </div>

    <div class="karijera">
    <h2>Karijera</h2>
    <p>Godine 1988. preselila se u italijanski centar mode, Milano, gde je počela da radi za „Elit model menadžment”. Godinu dana kasnije počinje da radi za modne kuće iz Pariza i Njujorka, kao što su Ele i Dolče i Gabana. Postala je zaštitno lice kolekcije šminke modne kuće Dolče i Gabana, u okviru koje će imati sopstvenu liniju karmina. Uradila je reklame za parfem Hypnotic Poison francuske firme Kristijan Dior. Pojavila se na stranama čuvenog Pirelijevog kalendara i bila na naslovnim stranama mnogobrojnih magazina kao što su Veniti fer i El.

        U toku 1989. godine počinje da uzima časove glume da bi 1990. godine dobila svoju prvu ulogu — u TV filmu Život sa sinovima. Tokom sledećih godina igrala je u još nekoliko filmova, u kojima nije imala zapažene uloge. Malo veću pažnju skreće na sebe u američkom filmu Bram Stokerov Drakula, u kome je imala jednu scenu u kojoj se pojavila gola. Sledećih pet godina igrala je uglavnom u nekoliko francuskih i italijanskih filmova, kao što su Heroji, Grudva snega, Nebo je uvek plavlje i Princeza Alisea. Uloge u ovim filmovima su prošle uglavnom nezapaženo kod filmske javnosti, ali to se promenilo filmom Apartman u kome je za ulogu Lise nominovana za nagradu Sezar u kategoriji „najobećavajuća glumica”. Ipak, godinu dana postaje poznata i svetskoj javnosti filmom Doberman, gde je nastupila zajedno sa svojim tadašnjim mužem Vensanom Kaselom. Sledećih godina igrala je u nekoliko filmova u kojima se često pojavljivala gola.
        
        Godine 2000. pojavila se u trileru koji se zvao Pod sumnjom; u filmu je igrala zajedno sa fimskim velikanima Džinom Hekmanom i Morganom Frimanom. Ovo joj je bila do tada ukupno treća uloga u američkim filmovima. Svoju svetsku slavu stiče te iste godine italijanskim filmom Malena. U filmu je igrala Malenu Skordiju, prelepu udovicu koju svi muškarci obožavaju, a sve žene joj zavide. Za ulogu je nominovana za Nagradu publike na Evropskom filmskom festivalu. Nakon Malene usledile su još dve uloge sa Vensanom Kaselom: manja uloga u filmu Pakt sa vukovima (2001) i uloga u kontroverznom filmu Otpozadi (2002) koji je uzburkao svetsku javnost zbog scena silovanja i prevelikog nasilja. Godine 2002. takođe je imala ulogu Kleopatre u filmskoj komediji Asteriks i Obeliks: Misija Kleopatra.
        
        Godine 2003. glumila je sa Brusom Vilisom u ratnom filmu Jecaji sunca, u kome je igrala doktorku iz Afrike koja hoće da spase meštane jednog sela. Iste godine se pojavila u filmu Matriks 2, da bi reprizirala svoju ulogu u nastavku Matriks 3 koji je izašao krajem iste godine. Sledeće godine igra u režiserskom ostvarenju Mela Gibsona, Stradanje Hristovo (2004). Uloga Isusa Hrista je poverena Džimu Kaviezelu, dok je ona odigrala veoma dobro ulogu Marije Magdalene. Ipak, i ovaj film je često osuđivan zbog prevelikog nasilja, naročito kod scena sa Hristom. U toku iste godine ponovo igra zajedno sa Vensanom Kaselom, ovaj put u francuskom filmu Tajni agenti (2004). Tokom ove godine imala je još dve uloge, prvu kao Simona Bonsera u filmu Ona me mrzi, a drugu kada je pozajmila glas Kajlini u video-igri Princ Persije: Unutrašnji ratnik. Sledeće godine ponovo je imala glasovnu ulogu, u video-igri Matriks na mreži, te dve filmske uloge u naslovima Braća Grim i Koliko me voliš? (gde se ponovo pojavila gola).
        
        Godine 2006. ponovo igra sa Vensanom Kaselom, ovog puta u filmu Šejtan. Iste godine igrala je u filmovima Napoleon i ja i Kameno veće. Sledeće 2007. godine pojavila se u još dva filma. Prvi je bio Ljubavni priručnik 2, a drugi Vatreni obračun u kome je glavnu mušku ulogu igrao Klajv Oven.
        
        Zatim je snimila filmove kao što su Drugi dah (2007), Divlja krv (2008) i Ne osvrći se (2009). Bila je među potpisnicima peticije za oslobađanje režisera Romana Polanskog, koga su uhapsile vlasti Švajcarske 2009. godine. Više svetski poznatih režisera, glumaca i umetnika potpisalo je peticiju za oslobađanje Polanskog.
        
        Godine 2010. snima sledeće filmove: Rose, c'est Paris, The Sorcerer's Apprentice (Čarobnjakov šegrt) sa Nikolasom Kejdžom i The Whistleblower sa Vanesom Redgrejv. Snimila je dva filma 2011. godine i to: Manuale d'am3re sa Robertom de Nirom i Un été brûlant. U serijalu filmova o Džejmsu Bondu bila je najstarija Bondova devojka; glumila je udovicu Lučiju Skijaru u filmu Spektra iz 2015. godine.
        
        Monika je snimila film Na mlečnom putu (On the Milky Road) koji je režirao Emir Kusturica, a premijerno je prikazan na 73. Međunarodnom filmskom festivalu u Veneciji. Film, u kojem glavne uloge tumače Monika i srpska glumica Sloboda Mićalović, prema navodima medija privukao je veliku pažnju publike, a izuzetno je bila posećena i konferencija za medije. Krajem 2016. godine pojavila se u seriji Mocart u džungli, gde igra opersku divu Alesandru. U novembru 2016. francuski predsednik Fransoa Oland joj je uručio Orden legije časti, najviše priznanje koje uručuje Francuska, na ceremoniji u Jelisejskoj palati.
        
        Dana 24. februara 2017. godine Monika je svečano otvorila 45. Međunarodni filmski festival — FEST u Beogradu, bila je gost na prijemu kod premijera Srbije. U septembru 2017. godine, na filmskom festivalu u San Sebastijanu joj je dodeljena nagrada za doprinos filmskoj industriji.
    </p>
    </div>

    <br>
    <br>

    <div class="citat"onmouseover="mOver(this)" onmouseout="mOut(this)" style="width: 60%; text-align: center; background-color: rgb(240, 230, 140); font-style: italic; font-size: 20pt;">Citat</div>
    

    </section>
    <script src="js/moni.js"></script>
</body>
</html>